# ordning.info

Ordning.info förvaltar arvet efter Ulf Kristersson. För det tycker vi är viktigt. Vi tycker att varje gång en redaktör väljer att publicera någon annan bild av Ulf Kristersson än den när han trycker Hédi Frieds hand, så gör den redaktören ett tvivelaktigt redaktörsarbete. Om vi fick bestämma skulle Ulf Kristersson aldrig någonsin få en fråga om någonting annat så länge han lever. Moderaterna får också gärna svara på frågan varför man lät en så uppenbart skrupellös bedragare sitta kvar på sin post efter att ha begått ett sådant hånfullt övergrepp på det offentliga samtalatet. 

För att göra det lätt har vi satt upp https://ordning.info, där bilden alltid finns tillgänglig. Med korrekt angiven upphovsperson (Paul Hansen), Källa (Dagens Nyheter), samt en skärmläsarvänlig bildbeskrivning.

Ordning.info är helt enkelt en väldigt enkel hemsida, eftersom Ulf Kristersson är en väldigt enkel person. Det kan vi inte vara nog tydliga med. Det här skulle aldrig Carl Bildt råka ut för. Ulf Kristersson står kort och gott för allt som är banalt i det onda. 

För att göra det enkelt att hitta till har vi tagit fram kampanjmaterial, i form av stickers med en qr-kod.

[![](sticker-thumbnail@72dpi.png)](sticker52x50@300dpi.png)

## Nu får vi ordning på Sverige!

Det finns mycket att säga om bilden på Ulf Kristersson och Hédi Fried. Peter Karlsson (@rymdpeter) skrev en bok. Den heter kort och gott **Nu får vi ordning på Sverige!** (ISBN 978-91-986241-2-0) och är utgiven i samarbete med Rymdhål Förlag. Boken innehåller bilden och relevant inbäddad metadata, läsbar av en maskin ([Läs mer om vad detta innebär](https://en.wikipedia.org/wiki/Binary-to-text_encoding)). Mycket mer finns inte att säga om Ulf Kristersson. Förlaget har trots det följande att säga om boken:

    *Peter Karlsson (Författare, entreprenör och designer) har sammanställt en närmast komplett redogörelse över Ulf Kristerssons roll i svensk politik, med målsättningen att på ett framtidssäkert sätt förvalta dennes arv till Sveriges demokratiska tradition. Civilekonomen och Moderatledaren Ulf Kristersson är den politiker som för alltid kommer förknippas med Det Konservativa Blockets tillkomst. Kristerssons unikt fotogeniska gestalt symboliserar på ett utomordentligt sätt Moderaternas värdegrund: Att samhället måste bygga på ett kontrakt är lika delar socialt och juridiskt. Att exempelvis ta någon i hand innefattar respekt för dessa båda aspekter av ett slutet avtal, det vill säga grunden för ett tryggt samhälle med en fungerande, fri ekonomi.*

Eftersom vi på Rymdfabriken alltid har haft en speciell relation till döda träd så finns möjligheten att stötta projektet genom att köpa ett fysiskt exemplar av **Nu får vi ordning på Sverige!**. Är man bara nyfiken kan man ladda hem ett exemplar som pdf eller epub.

## Mer om Hédi Fried

Hédi Fried förtjänar inte bara att minnas i finare sammanhang, hennes arbete förtjänar att förvaltas. Besök [hedifried.se](https://www.hedifried.se) och se vad du kan göra.

## Hjälp till

Ordning.info behöver översättare, kodgranskare, tillgänglighetsexpertis och kollaboratörer. Skriv till [peter.rymdfabriken+ordning@gmail.com](mailto:peter.rymdfabriken+ordning@gmail.com) så pratar vi.

